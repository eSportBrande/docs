---
title: "Hjælp: Mine skins er blevet taget :("
subtitle: "En guide til forældre, medlemmer og trænere der skal have hjælp efter man er blevet scammet i forbindelse med skins i Counter-Strike"
author: [Nikolaj Petersen (eSport Brande)]
date: "01-05-2025"
keywords: [Counter-Strike, Skins, Steam, Scam]
titlepage: true
titlepage-background: "background/background.pdf"
titlepage-text-color: "ffffff"
titlepage-rule-color: "360049"
titlepage-rule-height: 0
toc-own-page: true
toc: true
toc-title: "Indholdsfortegnelse"
...

# Forord
Denne vejledning er til dig eller en du kender som har fået stjålet dine skins, og har brug for hjælp til at sikre din steam-konto. Det er vigtigt at du følger denne vejledning nøje. Der er mange måder man kan blive scammet på, så det er vigtigt at du er opmærksom på at følge vejledningen for at have de bedste forudsætninger for at sikre din Steam-konto.

# Vejledning
## For at komme i gang skal du bruge følgende:
- Din Steam-kontos brugernavn og adgangskode
- Din telefon med det registrerede telefonnummer samt Steam-appen hvis Steam-guard har været aktiveret
- Adgang til E-Mail adressen som er tilknyttet din Steam-konto

## Sikring af Steam-konto
Først og fremmest skal vi have sikret din Steam-konto. Der er mange steps i denne proces, og det er vigtigt at du følger dem nøje. Det er vigtigt at du har en god adgangskode, og at du har Steam Guard aktiveret på din telefon. Det er også vigtigt at du ikke bruger samme adgangskode til andre hjemmesider, da det kan være en sikkerhedsrisiko.

1. Først og frememst skal vi have skiftet koden på din Steam-konto. Det gør du ved at gå ind på din Steam-konto her: [Account Settings/Konto indstillinger](https://store.steampowered.com/account/) og trykke på **"Change my Password"** / **Skift min adgangskode**.

![Change Password / Skift min adgangskode](./steam/skins-taget-imgs/changepassword.png "Change Password / Skift min adgangskode")

2. Du skal nu indtaste din nuværende adgangskode, og derefter din nye adgangskode. Det er vigtigt at du vælger en god adgangskode, som ikke er let at gætte. Som minimum skal det ikke være en du har brugt til Steam før, i hvert fald :)
3. Når du har skiftet din adgangskode, så skal du åbne din Steam-app på telefonen og sikre du kan logge ind der, samt at Steam-guard stadig er aktiv.
4. Det kan være en god idé at skifte dit password til din E-Mail også. Det er sjældent den vej de kommer ind, men for en sikkerheds skyld vil vi anbefale det.
5. Herefter skal vi have logget ud på alle enheder. Det gør du ved at trykke herind [Manage Steam Guard](https://store.steampowered.com/twofactor/manage) og trykke **Deauthorize all devices** / **Fjern godkendelse af alle enheder**. Det er vigtigt at du gør dette, da det sikrer at ingen kan logge ind på din konto uden din Steam Guard-kode. Du vil dog også blive logget ud på din egen enhed, og skal derfor logge ind igen.

![Deauthorize all devices / Fjern godkendelse af alle enheder](./steam/skins-taget-imgs/deauthorize.png "Deauthorize all devices / Fjern godkendelse af alle enheder")

6. Herefter skal vi sikre os at du ikke har en Steam API nøgle aktiv. Det gør du ved at trykke ind på følgende link: [Steam API Key](https://steamcommunity.com/dev/apikey) og trykke på **"Revoke my Steam API Key"** / **Tilbagekald min Steam Web API-nøgle**.
   1. Hvis der er en **register** knap, så er det fordi du ikke har en aktiv Steam API nøgle, og du kan derfor springe dette step over.

![Revoke my Steam API Key / Tilbagekald min Steam Web API-nøgle](./steam/skins-taget-imgs/api-revoke.png "Revoke my Steam API Key / Tilbagekald min Steam Web API-nøgle")

Det skal gerne se sådan her ud, når du er færdig:

![Create API Key / Opret API nøgle](./steam/skins-taget-imgs/api-create.png "Create API Key / Opret API nøgle")

Når du er færdig med disse steps, så har du sikret din Steam-konto, og ingen andre kan logge ind på den uden din Steam Guard-kode og din nye adgangskode. Herefter kan vi gå videre til næste step, som handler om at tjekke op på om dine skins er væk.

## Hvad nu?
Nu kan vi begynde at arbejde på at tjekke om der er nogen der har adgang til din Steam-konto. Det kan være en god idé at tjekke din Steam-historik, og se om der er nogen der har tradet med dig. Det kan du gøre ved at gå ind på din Steam-konto her: [Steam Trade History](https://steamcommunity.com/my/tradeoffers/sent) og trykke på **"View Trade History"**.

Det er også her vi kan se om der er nogle der har sendt skinsne videre til en anden. I så fald kan man klikke på profilen og rapportere dem til Steam hvis du/I ser noget mistænkeligt. Det er dog sjældent at de kan gøre noget ved det, da det er en åben platform og de ikke kan se hvad der er sket. Men jo flere der rapporterer dem, jo større sandsynlighed er der for at de bliver fjernet/låst.

Hvis du kan se at dine skins er blevet tradet væk, så kan du gå videre til næste step, hvis ikke så er du heldig og dine skins er stadig på din konto og kan gå i gang med at spille igen.

## Reverse et trade
Som noget nyt (Juli 2025) har Steam/Valve gjort det muligt at reverse trades inden for 7 dage af en trade har fundet sted. Det betyder at hvis du har opdaget at dine skins er blevet tradet væk, så kan du få dem tilbage igen, indenfor 7 dage.

Hvis du har opdaget at dine skins er blevet tradet væk, så kan du reverse traden/tradesne. Det kan du gøre ved at gå ind på din Steam Trade History her: [Steam Trade History](https://steamcommunity.com/my/tradeoffers/sent) og trykke på **"View Trade History"**.

Herefter er der en Gul bjælke i toppen **"You have a recent trade with protected items. Don't recognize a trade? Click here to recover your account and eligible items." / "Du har en nylig byttehandel med beskyttede genstande. Er der en byttehandel, du ikke kan genkende? Klik her for at gendanne din konto og kvalificerede genstande."** Tryk på den, og følg vejledningen. Det er vigtigt at du gør dette så hurtigt som muligt, da der er en tidsbegrænsning på 7 dage fra traden har fundet sted.

1. Tryk på "Click to recover" eller "Klik her for at gendanne"
![Click to Recover / Klik her for at gendanne (Steam Trade History)](./steam/skins-taget-imgs/click-to-recover.png "Click to Recover / Klik her for at gendanne (Steam Trade History)")

2. Følg vejledningen på skærmen (se billede nedenfor)
![Her kan du se muligheden for at reverse trades, og hvad du kan reverse](./steam/skins-taget-imgs/reverse.png "Her kan du se muligheden for at reverse trades, og hvad du kan reverse")

# Spørgsmål og svar
## Hvordan har de fået adgang?
Oftest er det en phishing-hjemmeside, hvor du har givet dit login og password, og siden ligner ofte Steams-hjemmeside. Det sker ofte i forbindelse med at man trader med en anden, hvor de så "snyder" dig til at sende det til dem, i stedet for den rigtige person.

Det kan også bare være at de har en reel adgang, og har narret dig til at sende skinsne til dem. Det er utrolig komplekst og desværre ret nemt at blive scammet og miste sine skins.

# Spørgsmål?
Har du flere spørgsmål? Så kom og få en snak i eSports klubben.

# For eventuelle andre eSportsklubber
Hej!

Vi har lavet denne vejledning til vores medlemmer i eSport Brande. Vi håber at I kan bruge den i jeres klub også, og at vi måske sammen kan lave en vejledning som kan benyttes af alle klubber i Danmark. Da skins fylder meget for mange unge. Skriv gerne til os hvis der er noget i vil have ændret eller tilføjet. Vi vil gerne have at det er en vejledning der kan bruges af alle, og ikke kun i eSport Brande.

Der findes en udgave af denne vejledning som er brandet i eSport Brande farver, men også en som er brandet uden. Alt vores dokumentation kan findes her: [Download](https://github.com/eSportBrande/docs/releases/latest)

Hvis i kan bruge Github så er i velkomne til at lave et Pull Request med ændringerne. Det er en god måde at lave dokumentation på, så andre kan se hvad der er ændret og hvorfor. Det er også en god måde at få feedback på, så vi kan lave en bedre vejledning til alle.

[Github link](https://github.com/eSportBrande/docs)

Ellers må i meget gerne skrive til os på **info@esport-brande.dk**