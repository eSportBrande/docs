# CS Skins, værd at vide før du køber, sælger eller bytter
Du eller dit barn har en Steam-konto og vil nu have skins i Couter-Strike. Du har sikkert hørt om skins og hvordan de kan købes og sælges.

Dette gælder kun Counter-Strike og ikke andre spil. Det er vigtigt at være opmærksom på, at skins i Counter-Strike ikke er det samme som i andre spil. Særligt i Counter-Strike er det muligt at sende/modtage skins fra andre, hvor mange andre spil låses skins til ens konto.

## Hvad er skins?
Skins er kosmetiske genstande i Counter-Strike, der ændrer udseendet af våben og karakterer i spillet. De påvirker ikke selve spillet, men kan gøre det mere personligt og sjovt at spille. Skins kan købes, sælges og byttes mellem spillere, hvilket gør dem til en del af et stort økonomisk marked.

Der er samtidig en hvis status i at have skins, da de kan være dyre og sjældne. Nogle skins kan koste flere tusinde kroner, mens andre kan købes for få kroner. Det er derfor vigtigt at være opmærksom på, at ikke alle skins er lige meget værd.

Det kan være fartigt at købe skins, da der er mange svindlere og falske hjemmesider, der forsøger at narre folk, også kaldt scams. Det er vigtigt at være opmærksom på hvor du køber dine skins, og at du kun handler med personer, du stoler på.

## Hvor kan jeg købe skins?
Det mest sikre sted at købe skins er via Steam-markedet, hvor du kan købe og sælge skins direkte fra Steam. Måden det fungere på er at andre brugere sælger deres skins til en pris, og du kan købe dem direkte fra Steam. Det er vigtigt at være opmærksom på, at Steam tager et gebyr for hver handel, så prisen kan være højere end på andre hjemmesider. Men det er klart det sikreste sted at købe skins. Da Steam hvor Counter-Strike også er, står for hele kæden. Så de får først pengene når handlen er gennemført. 

Det er også muligt at købe fra tredje-part hjemme sider. Dette er oftest billigere, da de ikke tager ligeså mange procenter for en handel. Vi vil helst ikke anbefale nogle sider, da vi kan komme til at stå på mål for listen. Men der findes mange, bl.a. Gamerpay som er en dansk side, der har et godt ry, hvor godt den virker i praksis ved vi ikke.

## Faren ved at købe skins
Steam er en åben platform hvor profiler er offentlige som udgangspunkt. Det betyder at alle kan se hvad du har af skins og hvor meget de er værd. Det er derfor vigtigt at være opmærksom på, at der er mange svindlere derude, der forsøger at narre folk til at give dem deres skins. Det kan være i form af phishing, hvor de sender en falsk besked fra Steam, eller ved at tilbyde en handel.

Det ses ofte at man får mange venneanmodninger, og nogle der gerne vil chatte med en hvis robotter/bots og lignende kan se at du har skins. Det er vigtigt at være opmærksom på, at disse personer ofte er svindlere, der forsøger at narre dig til at give dem dine skins.

Hvis man først har overført sine skins til en anden, så får man dem ikke tilbage. Også selvom man har været hacket eller lignende. Det er derfor vigtigt hvis man har skins for mange penge, at man sørger for at have Steam-guard aktiveret på sin telefon. For så skal man godkende overførelsen af skinsne til en anden på telefonen, lidt ligesom man kender det fra MitID.

Der findes mange former for svindel, hvor du kan miste dine skins. Det kan være ved at du bliver bedt om at give dit login og password, eller ved at du bliver bedt om at give din Steam Guard-kode. Det er vigtigt at være opmærksom på, at Steam aldrig vil bede dig om dit login og password, eller din Steam Guard-kode. Hvis du modtager en besked fra Steam, der beder om dette, så er det en svindler.

Nogle kendte scams er:
- Nogle vil gerne have du joiner deres hold, da de mangler en spiller. Du skal logge på en hjemmeside for at tilmelde dig holdet. Ved at logge på denne hjemmeside, giver du dem dit login og password og adgang til dine skins.
- Nogle vil gerne lave en handel med dig, og vil gerne have du logger på en hjemmeside for at lave handlen. Ved at logge på denne hjemmeside, giver du dem dit login og password og adgang til dine skins.

